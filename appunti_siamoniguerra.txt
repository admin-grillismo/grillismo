
Da "Siamo in Guerra":

"È in corso una guerra tra due mondi, tra due diverse concezioni della realtà. Può apparire lenta, quasi impercettibile, invece è feroce e sempre più rapida, caratterizzata da continue imboscate e avanzamenti improvvisi. È nascosta dai media, temuta dai politici, contrastata dalle organizzazioni internazionali, avversata dalle multinazionali."


"Nella guerra in corso il vecchio mondo perirà, ma prima di lasciarci userà tutte le risorse a sua disposizione per mantenere vecchi privilegi e rendite di posizione. La guerra durerà a lungo. In Italia i partiti controllano la società, l’economia, l’informazione, il commercio, i trasporti, le leggi e la loro stessa applicazione. Tutto. Sono l’essenza stessa del vecchio mondo. Per difendersi hanno redatto quantità industriali di leggi contro la Rete. Si credono invulnerabili, ma i cittadini, grazie alla Rete, stanno entrando nel Palazzo."

"Siamo in guerra e la vinceremo. La Rete è dalla nostra parte."
"La Rete è francescana, anticapitalista: nel Web le idee e la loro condivisione valgono più del denaro."

"Una guerra dei media è in corso da tempo. Il cittadino che si informa su Internet non segue più la televisione, né legge i giornali. Vive in una dimensione parallela. Lui è informato, gli altri sono disinformati dal Potere."

"Se ognuno vale uno, i leader politici non hanno senso, sono una contraddizione in termini. Gli uomini della Provvidenza appartengono a una visione infantile della politica. Chi si definisce leader dovrebbe essere sottoposto al trattamento sanitario obbligatorio."


"l blog beppegrillo.it non prende finanziamenti pubblici, non ha alcun tipo di agevolazione, dispone di una redazione di poche persone. Eppure, da anni, è fra le prime testate italiane online per numero di accessi, l’unico a essere stato citato da «Time», «The New Yorker», «The New York Times», Al Jazeera. Si è classificato tra i primi dieci blog del mondo"

"Beppegrillo.it è stato più volte tra i primi dieci blog della classifica stilata da Technorati.com, "

"In seguito tutti i video ufficiosi di Napolitano scomparvero insieme agli account che li ospitavano per «violazione di copyright». La presidenza della Repubblica con il copyright? "

"Internet può anche essere usata per diffondere notizie tendenziose o false. Talvolta il Web sembrerebbe l’ultimo luogo in cui cercare la verità. "

"Ma una notizia falsa, una volta diffusa, non si può più cancellare, anche se si attenua nel tempo. "
"Il dibattito su chi debba esercitare il controllo, quali temi debbano essere soggetti alla censura e cosa si debba intendere per privacy è in corso dalla nascita di Internet."

"Una vecchia regola spiega che ciò che non viene comunicato non esiste. In politica la comunicazione va progettata ed è indispensabile perché il cittadino capisca e condivida le scelte e partecipi alle decisioni."

"Internet è il mezzo che più si avvicina alla verità, ma non è la verità. È necessario sempre verificare le fonti. Un dato senza fonti è falso per definizione. Al più è un’opinione."

"Il palinsesto generato dagli utenti e quello dei media tradizionali divergono nettamente."

"Nel 2005 ci rivolgemmo alle più importanti testate nazionali per pubblicare, a pagamento, l’elenco dei ventitré parlamentari condannati in via definitiva dopo tutti e tre i gradi di processo. Tutti i quotidiani contattati si rifiutarono."

"L’Islanda è l’unica nazione che si è rifiutata di salvare le banche."
"Imposero il principio che le banche sono istituti privati che possono fallire e non devono essere salvate con i soldi pubblici."

"Il copyright ha ancora un senso?"
"L’inasprimento delle leggi sul copyright è una battaglia di retroguardia. Un controllo sulla conoscenza in Rete non solo è inapplicabile, ma è anche contrario allo sviluppo della società. La competitività e l’innovazione sono infatti basati sulla conoscenza diffusa."

"Giuliano Urbani, allora ministro della Cultura, fece approvare la legge 106/20044 che, con la scusa di «conservare la memoria della cultura e della vita sociale italiana», imponeva a chiunque distribuisse contenuti via Internet di inviarne copia alle biblioteche centrali di Firenze e Roma. "

capitolo "Leggi contro la Rete"

"Internet diventerà un’estensione naturale della nostra memoria, attraverso i motori di ricerca e le memorie digitali personali.17 Si svilupperanno sia le capacità analitiche e di capacità critica per comparare diverse fonti di informazione sia la creatività, grazie all’accesso a contenuti multimediali illimitati."

"Google e in generale la Rete non ci renderanno meno intelligenti, ma più informati, più critici, più interconnessi, parte dell’intelligenza collettiva. "

(discorso Beppe alla Woodstock 5 Stelle 2010)
"Siamo vivi, vivi! Siamo usciti dalle catacombe. Siamo sopra e oltre. Sopra al nulla della politica, oltre questa civiltà basata sul denaro e sul consumismo. Sopra e oltre. Io ci credo, voi ci credete. La Rete ci ha unito. Possiamo cambiare la società, il mondo solo se lo vogliamo. Cosa abbiamo da perdere? Ognuno vale uno. Chiunque di voi può fare la differenza, essere un leader. "

"Obama è l’uomo più pubblico del mondo, e attribuire il copyright alle sue parole è una sciocchezza e un controsenso"

"Umberto Veronesi, ex senatore del Pdmenoelle e fino al settembre 2011 presidente dell’Agenzia per la sicurezza nucleare,3 che a una domanda di Fabio Fazio a Che tempo che fa sul rischio di tumori legati agli inceneritori rispose: «Zero!».4 Ineffabile."

"Persino Superquark di Piero Angela si è speso in favore degli inceneritori "

"L’oncologa Patrizia Gentilini9 afferma da tempo, insieme a molti suoi colleghi, che le emissioni degli inceneritori provocano il cancro, così come attestano i dati dell’inquinamento"

"il finanziamento pubblico ai partiti fu abrogato a furor di popolo attraverso un referendum con il 90,3 per cento dei voti. I partiti hanno legiferato negli anni per riparare al torto subito. La parola «finanziamento» venne sostituita dal termine «rimborso» per depistare i cittadini. "

"Il rimborso vale per tutti e cinque gli anni della legislatura, anche se interrotta, e si cumula al rimborso della legislatura successiva."

"In seguito alle elezioni politiche del 2008 il Pdl maturò il diritto a 206.518.945 euro, il Pdmenoelle a 180.418.043, la Lega a 41.384.550 e a seguire i partiti minori."

"Lo stesso blog beppegrillo.it ha attuato con successo l’economia del free. Infatti molti prodotti, libri e dvd, sono a offerta libera e possono quindi essere ricevuti gratuitamente con il solo pagamento delle spese di spedizione."

"Il Belgio è stato per mesi senza governo, ma la sua economia è migliorata e il suo Pil è cresciuto: un caso evidente di autogoverno di successo dei cittadini, non mediato dai partiti. In Islanda la Costituzione viene riscritta dai cittadini attraverso Internet"

" I vecchi faraoni saranno seppelliti nei loro sarcofagi. Mummie del passato. Loro non si arrenderanno mai (ma gli conviene?). " Noi neppure.

