---
layout: page
title: FAQs
---

Segue un elenco di domande e risposte che potrebbero soddisfare qualche comune curiosita'.

Sono un simpatizzante del MoVimento 5 Stelle, posso collaborare con voi?
: Questo sito non e' affiliato in nessun modo, a nessun titolo, al Movimento 5 Stelle (o ad alcun altro movimento, azienda, ONG o partito politico): si pone come osservatore esterno, idealmente neutrale. Se volete collaborare alle attivita' del M5S, probabilmente la cosa migliore da fare e' rivolgervi ad un gruppo di attivisti della vostra citta', o fondarne uno se non esiste gia'.

Siete troll pakati dal PD/dal PDL/dal gruppo Brilderberrg/dai rettiliani! Al rogo!
: Questa non e' una domanda, e' un'affermazione -- e falsa. Nessuno ci paga per il lavoro fatto su questo sito. E comunque siamo ignifughi.

Perche' non avete un forum? Volete soffocare le voci di dissenso?
: L'obiettivo di questa iniziativa e' soprattutto raccogliere materiale informativo, gia' esistente ma disperso, e renderlo facilmente accessibile a tutti, in modo che qualsiasi discussione parta da dei dati di fatto concreti. Comunque non escludiamo per il futuro di mettere in piedi un forum di qualche tipo.

Nelle vostre pagine c'e' un errore, come posso segnalarvelo?
: Per segnalare errori fattuali, ambiguita' o passaggi poco chiari vi preghiamo di utilizzare i [canali](contacts.html) da noi forniti.

Il gruppo M5S della mia citta' porta avanti molte iniziative utili e interessanti, perche' non parlate di quelle?
: Sono allo studio sia una sezione "Good News", per rendere giustizia a quanto di buono i pentastellati fanno, che una sezione espressamente dedicata alle amministrazioni locali (se le nostre esigue forze ce lo consentiranno).

Perche' invece di mettere su un sito vostro non collaborate con Wikipedia?
: Il dubbio ci e' venuto. Ma un po' il timore di finire coinvolti in edit wars con tifosi dell'una o dell'altra parte con troppo tempo a disposizione, un po' il desiderio egotistico di creare qualcosa di nostro ci hanno fatto propendere per un sito a se'. Comunque, tutto il materiale e' rilasciato sotto licenza Creative Commons, la stessa di Wikipedia: chiunque e' libero di prendere la roba da qua e metterla la', se desidera.

Bel sito! Con quale piattaforma/linguaggio/CMS l'avete realizzato?
: C'e' tutto scritto negli [acknowledgments](ack.hmtl).

