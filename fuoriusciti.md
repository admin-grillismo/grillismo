---
layout: page
title: Fuoriusciti
---

Una lista aggiornata dei fuoriusciti del Movimento 5 Stelle viene mantenuta dal blog [Inchiostro Simpatico](http://inchiostrosimpaticonew.blogspot.it/2013/05/lista-epurati-movimento-5-stelle.html).
Per ora ci limitiamo a riorganizzare le info prese da lì, progressivamente le verificheremo ad arricchiremo con date e link a relativi comunicati ed articoli di stampa.

Temiamo che la lista sia incompleta, e destinata ad allungarsi ulteriormente.

------------

### Amministratori locali

####Valentino Tavolazzi _(consigliere comunale di Ferrara)_
Espulso per non aver "capito lo spirito del movimento, che è quello di svolgere il proprio mandato amministrativo" e non "di organizzare o sostenere fantomatici incontri nazionali in cui si discute dell’organizzazione del M5S". Tavolazzi ha fondato la lista civica Progetto per Ferrara.

####Giovanni Favia _(consigliere regionale Emilia-Romagna)_
Espulso per il "famoso" fuori onda di Piazza Pulita, trasmissione di La7 di Corrado Formigli, in cui denunciò l'assenza di democrazia interna dentro il M5S, movimento gestito totalmente dal guru Gianroberto Casaleggio, sempre secondo Favia.

####Federica Salsi _(consigliera comunale di Bologna)_
Espulsa per aver partecipato a Ballarò, trasmissione di Rai 3 di Giovanni Floris.

####Fabrizio Biolè _(consigliere regionale Piemonte)_
Espulso per aver ricoperto per due volte l’incarico di consigliere comunale a Gianola in provincia di Cuneo. L'epurazione è avvenuta tramite lettera raccomandata dell'avvocato Michelangelo Montefusco.

####Antonio Venturino _(vicepresidente dell’Assemblea regionale siciliana)_
Espulso per aver violato una delle regole fondanti del Movimento: la restituzione, con rendicontazione, delle somme eccedenti i 2500 euro più rimborsi spese.


------------

### Parlamentari

####Giovanna Mangili _(senatrice)_
La senatrice vorrebbe dimettersi (da verificare) ma il parlamento ha respinto più volte le sue dimissioni in quanto c'è il sospesso che stia agendo sotto fortissime pressioni interne.

####Marino Mastrangeli _(senatore)_
Espulso per aver rilasciato un’intervista nella trasmissione Pomeriggio 5 condotta da Barbara D’Urso (in seguito sarà ospite di altri talk-show). A nulla è valsa la sua difesa. La ratifica dell'espulsione è avvenuta tramite votazione online.

####Vincenza Labriola, Alessandro Furnari _(deputati)_
Passati al gruppo misto indicando la gestione del caso Ilva e un più generico "sogno spezzato" da parte di Grillo la ragione delle loro scelte.

####Adele Gambaro _(senatrice)_
Dopo le sue dichiarazioni anti Beppe Grillo (post elezioni comunali) è lo stesso Grillo che la invita ad andarsene. Successivamente l'assemblea di tutti i parlamentari decide con 79 sì - 42 no - 9 astenuti che la senatrice deve essere espulsa, ma l'ultima parola spetta al voto online. Voto online che arriva prontamente che ratifica l'allontanamento dal M5S con il 65,8% (dei 48.292 aventi diritto ha votato poco meno della metà, ovvero 19.790).

####Paola De Pin _(senatrice)_
Dopo l'espulsione della Gambaro anche lei decide di abbandonare il M5S ma lo fa volontariamente, per protestare contro la "gogna mediatica" all'interno del Movimento stesso.

####Adriano Zaccagnini _(deputato)_
Decide di abbandonare volontariamente il Movimento in quanto il "clima è irrespirabile" e "non è il Grillo il problema, quanto l'approccio aziendalista e non politico dello staff di cui si sta fidando".

####Fabiola Antinori _(senatrice)_
Decide di abbandonare volontariamente il Movimento in quanto nel "movimento sistema feudale".


####Luis Alberto Orellana, Francesco Campanella, Fabrizio Bocchino, Lorenzo Battista _(senatori)_
Dopo l'incontro Renzi-Grillo, trasmesso in streaming, i quattro esprimono "le proprie perplessità sul modo in cui Beppe Grillo ha affrontato il colloquio di oggi col presidente del Consiglio incaricato Matteo Renzi". Grillo annuncia prima la sfiducia del territorio e dopo qualche giorno la votazione online per l'espulsione dei 4 Senatori. I quattro(?) annunciano le dimissioni da Senatori, sperando che il voto online li salvino. Il voto online, invece, sancisce l'espulsione dal movimento.

####Maurizio Romani, Laura Bignami, Monica Casaletto, Maria Mussini _(senatori)_
Questi senatori non sono coinvolti nella vicenda dell'espulsione dei "4 senatori dissidenti", ma rassegnano ugualmente le dimissioni per solidarietà. Per Grillo si sono isolati e per questo devono uscire dal M5S.

