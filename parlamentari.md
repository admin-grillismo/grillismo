---
layout: page
title: Parlamentari
---

Qui viene mantenuto un registro di atti e le dichiarazioni degli parlamentari a 5 Stelle (o "cittadini" che dir si voglia) che hanno suscitato eco nella stampa. Da questa pagina sono esclusi gli epurati e i fuoriusciti volontari, di cui trattiamo in [una pagina a se'](fuoriusciti.html).

La composizione completa e aggiornata dei gruppi parlamentari M5S si puo' ottenere dalle pagine del Parlamento a cui fa riferimento [il blog beppegrillo.it](http://www.beppegrillo.it/movimento/parlamento/).

Due punti di attenzione, applicabili non solo al Movimento 5 Stelle, e non solo ai parlamentari:
- spesso gli scivoloni fanno piu' notizia del lavoro silenzioso svolto lontano dalla luce dei riflettori;
- come e' inevitabile, ogni dichiarazione, estrapolata dal suo contesto, rischia di essere travisata; si invita percio' il lettore ad approfondire per conto proprio le questioni di interesse.

Auspichiamo che qui e altrove la tolleranza e il pensiero critico prevalgano sull'indignazione, i pregiudizi e il tifo di parte.

I capigruppo e i portavoce M5S ruotano trimestralmente, come da [codice di comportamento](http://www.beppegrillo.it/movimento/codice_comportamento_parlamentare.php). Questa scelta e' stata criticata: tre mesi sarebbero appena sufficienti per familiarizzarsi con le responsabilita' connesse a questi ruoli.


#### Quanto lavorano?
Giornalettismo ha pubblicato [un'analisi quantitativa](http://www.giornalettismo.com/archives/1400165/quanto-lavorano-i-parlamentari-del-movimento-5-stelle/) sull'attivita' parlamentare dei 5 Stelle. Ne risulta che _"le voci critiche ... si difendono bene su atti, disegni di legge ed interrogazioni. Facendo, a volte, le scarpe a colleghi ortodossi ... con zero proposte di legge presentate."_

E' comprensibile che nella fase iniziale i "cittadini" paghino lo scotto dell'inesperienza, ma coll'avanzare della legislatura ci aspettiamo un pieno inserimento nei meccanismi parlamentari; un deputato lavora con le proposte di legge e le interrogazioni, non con volantinaggi e occupazioni sui tetti: non sono piu' alle scuole superiori!


####Quanto spendono?
Come noto, i parlamentari M5S si sono autonomamente ridotti lo stipendio, e una parte la ricevono solo in veste di rimborso spese, a fronte di una rendicontazione pubblica.

Lo stipendio totale di un parlamentare e' composto di diverse voci: lo stipendio vero proprio (5.000 euro), la diaria (circa 10.000 euro), missioni, spese di viaggio, spese telefoniche. I grillini hanno accettato di decurtarsi lo stipendio del 40%, e di restituire di tutte le altre voci quanto non viene usato per l'attivita' parlamentare in modo documentato.


Al di la' dell'incidenza relativa del risparmio, conta l'esempio, e una rendicontazione pubblica delle spese e' un'ottima abitudine, perche' permette a tutti di spulciare i conti. C'e' [chi lo ha fatto](http://www.giornalettismo.com/archives/1199115/come-spendono-i-tuoi-soldi-i-parlamentari-del-movimento-5-stelle/), trovando qualche anomalia: c'e' chi spende 1.000 euro al mese di vitto, chi 10.000 euro in un mese di alloggio, chi gonfia la voce varie...

Ma siamo certi che queste ingenue furbizie avranno vita breve, grazie al meccanismo di trasparenza adottato.

####Parentopoli
Ha suscitato clamore la cosiddetta ["parentopoli"](http://www.lettera43.it/politica/movimento-5-stelle-parentopoli-e-favoritismi_43675112794.htm): collaboratori scelti non per merito e competenza, ma in quanto parenti, amici o fidanzati dei neoparlamentari, oppure in quanto candidati trombati ("non eletti").

Il problema si era evidenziato gia' all'epoca delle "parlamentarie", la votazione online dei candidati alle elezioni politiche, quando, complice il ridotto numero di votanti, in diversi casi si sono visti nominati piu' membri della stessa famiglia.

Le risposte a questa polemica sono state diverse: c'e' chi ha ammesso il passo falso, chi ha difeso strenuamente nel merito la scelta fatta, e chi ha invocato il legame di fiducia quale criterio di decisione. I critici hanno obiettato che la competenza specifica dei meccanismi parlamentari avrebbe costituito un miglior criterio, considerata anche l'assoluta inesperienza dei neoeletti M5S in materia parlamentare.

------------

### Deputati

####Paolo Bernini
Neolaureato in Scienza della Comunicazione.
Ha rilasciato [un'intervista](http://attivissimo.blogspot.it/2013/03/movimento-5stelle-chip-sottopelle.html) a Ballaro' in cui sosteneva:

- che il filmato _Zeitgeist_ (cavallo di battaglia dei complottari internettiani) gli aveva _"fatto vedere il mondo in modo completamente diverso"_;
- che _"...in America hanno già iniziato a mettere i microchip all'interno del corpo umano per registrare, per mettere i soldi, quindi è un controllo di tutta la popolazione"_: il microchip per il controllo mondiale e' un altro classico del complottismo;

Bernini ha replicato alle accuse sulla sua [pagina Facebook](https://www.facebook.com/Paolj/posts/151871004972133?comment_id=345800&notif_t=share_reply). Aggiungiamo solo che il suo titolo di studio dovrebbe metterlo al riparo da ipotetiche "trappole giornalistiche" -- oltre che dal sorbirsi acriticamente la propaganda complottista.

Per il debunking delle varie tesi citate si veda la [pagina dedicata alle bufale](bufale.html).


####Marta Grande
Ha un Master universitario di I livello alla LUISS, e un titolo di studio controverso della University of Alabama.
Quest'ultimo ha innescato una [polemica](http://www.liberoquotidiano.it/news/1204464/La-grillina-Grande-come-Giannino--Giallo-sulle-lauree-all-estero.html) in quanto citato nel sul cv come "laurea", mentre si tratta di un "Bachelor Of Arts" biennale.

Attualmente il suo [blog personale](http://martagrande.it/) non e' accessibile.


####Roberta Lombardi
Laureata in Giurisprudenza. E' stata la prima portavoce dei deputati M5S, e in quanto tale le sue dichiarazioni sono state scrutinate con molta solerzia, anche ad es. dal [Fatto Quotidiano](http://www.ilfattoquotidiano.it/2013/05/31/roberta-lombardi-orgoglioso-disastro-arrivederci/612097/).

- Sul fascismo: _"Prima che degenerasse, aveva una dimensione nazionale di comunità attinta a piene mani dal socialismo, un altissimo senso dello stato e la tutela della famiglia"_.
- Sulla consultazione dei sindacati: _"Noi non incontriamo le parti sociali, noi **siamo** le parti sociali"_
- Sul pagamento dei debiti della pubblica amministrazione: _"E’ una porcata di fine legislatura, parte dei soldi andrà alle banche!"_


####Carlo Sibilia
[Autobiografia](http://www.avellino5stelle.com/carlo-sibilia/). Ha una laurea breve in biotecnologie.

- A inizio legislatura si e' prodotto in una gaffe ormai celebre. In un'intervista a [urbanpost.it](http://urbanpost.it/nuovi-eletti-movimento-5-stelle-parla-carlo-sibilia), afferma ostentando sicurezza che _"l’art. 94 parla chiaro: non è scritto da nessuna parte che il Governo debba dimettersi se non ottiene la fiducia di una o entrambe le camere"_. Quell'articolo della Costituzione italiana, in realta', dice l'opposto.
- E' [intervenuto in parlamento](https://www.youtube.com/watch?v=kxFbcopXNQU) citando il signoraggio bancario, tema caro al complottimo internettiano, e per cui rimandiamo alla [pagina sulle bufale](bufale.html).
- Ha proposto, sul blog dedicato, di [legalizzare i matrimoni di gruppo e tra specie diverse](http://www.huffingtonpost.it/2013/12/11/m5s-carlo-sibilia-matrimoni-gruppo-specie-diverse_n_4424355.html). Quel post e' stato poi cancellato.


### Senatori

####Vito Crimi
Ex capogruppo al Senato.

Riferendo in una riunione interna l'esito delle consultazioni, ha detto _"Napolitano non si è addormentato, Beppe lo ha tenuto sveglio_". Questa frase e' suonata irrespettosa a molti, ed e' stata poi mitigata da scuse ufficiali. Per contrappasso, lo stesso Crimi e' stato in seguito [immortalato](http://www.giornalettismo.com/archives/847179/vito-crimi-il-grillino-che-si-addormenta-in-aula-al-senato/) come bell'addormentato durante una (presumibilmente lunga e noiosa) seduta parlamentare.


####Serenella Fucsia
A parte il nome buffo, e' nota per il giudizio espresso in [una intervista](http://www.fanpage.it/la-senatrice-del-m5s-fucsia-la-boldrini-si-fa-bella-col-curriculum-audio/#ixzz2vqJA3jgG) su Laura Boldrini: una persona che _"“non mi piace”, di cui è troppo facile parlare bene. Il suo curriculum e' “troppo bello”, i suoi incarichi “troppo veloci”, una persona che è figlia di una famiglia che l’ha sostenuta. E insomma, a lei le persone che “si fanno belle col curriculum” non piacciono"_. 

Ultimamente e' in odore di espulsione.


####Paola Taverna
Diplomata, impiegata presso un ambulatorio.

- In un [comizio](http://www.ilgiornale.it/video/interni/taverna-berlusconi-sputo-972000.html), aveva detto di Berlusconi: _"È una statua di cera, prima o poi gli sputo"_.
- Riguardo l'espulsione dei 4 senatori dissidenti, [ha detto](http://www.adnkronos.com/IGN/Daily_Life/Edicola/Espulsioni-M5S-Taverna-Abbiamo-fatto-chiarezza-sono-felice-come-una-iena_321279190572.html): _"Abbiamo fatto finalmente chiarezza. Sono felice come una iena"_.



### Collaboratori

####Claudio Messora
Anche noto come _byoblu_. Videomaker con un passato di informatico e musicista. Oltre al [suo blog personale](http://www.byoblu.com), ne mantiene uno presso [il Fatto Quotidiano](http://www.ilfattoquotidiano.it/blog/cmessora/).
In rapporti con la Casaleggio e Associati dal 2009, e' stato scelto personalmente da Grillo e Casaleggio come responsabile della comunicazione (stipendiato) del gruppo M5S al Senato.

- Ha suscitato polemiche un suo intervento a gamba tesa in replica alla frase della Boldrini sui frequentatori del blog di Grillo "potenziali stupratori". Messora ha twittato: _"Cara Laura, volevo tranquillizarti... Anche se noi del blog di Grillo fossimo tutti potenziali stupratori... tu non corri nessun rischio!"_.

- Un [suo post](http://www.huffingtonpost.it/2014/02/04/claudio-messora-post-erotico-gelmini-carfagna-e-prestigiacom_n_4722010.html) (scritto prima di assumere ruoli ufficiali) si diffondeva in dettagli su una sua fantasia erotica con Gelmini, Carfagna e Prestigiacomo.

- Nel 2012 aveva sostenuto [teorie complottiste sull'AIDS](http://www.byoblu.com/post/2012/02/14/aids-la-grande-balla.aspx)

- Accusato di avere [impedito con una mail](http://www.ilfattoquotidiano.it/2013/11/04/m5s-scoppia-parentopoli-al-senato-niente-streaming-diamo-immagine-negativa/766414/) la diretta streaming di un incontro tra i parlamentari M5S per "non dare un'immagine negativa" del movimento.

- Discutibile, a nostro avviso, la sua scelta di cancellare a posteriori alcuni dei post al centro di polemiche, secondo una logica orwelliana di riscrittura della storia che mal si sposa con le esigenze di trasparenza tanto sbandierate dai grillini.


####Rocco Casalino
Laureato in ingegneria a Bari, concorrente del Grande Fratello, ha poi lavorato presso alcune tv locali. Attualmente membro dello staff comunicazione M5S.

Ai tempi del Grande Fratello ha rilasciato un'[intervista alle Iene](http://www.youtube.com/watch?feature=player_embedded&v=crDavhMbYP0) in cui diceva diverse cose pesantemente xenofobe, tra cui _"il povero ha un odore diverso dal ricco, molto piu' forte, vicino a quello del nero. Hai mai provato a portarti a letto un rumeno? Anche se si lava, gli fai fare dieci docce, continua ad avere un odore agrodolce"_. Casalino si e' giustificato [dicendo che](http://www.beppegrillo.it/2014/02/la_verita_sullintervista_de_le_iene_a_rocco_casalino.html) si trattava di un espediente ispirato da un corso di recitazione.




